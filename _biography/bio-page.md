Από μικρή ηλικία ο Larry Page ερχόταν σε επαφή με υπολογιστές, λόγω των γονιών του, οι οποίοι ήταν διδάσκοντες πληροφορικής στο Πανεπιστήμιο του Μίσιγκαν. 
Έτσι, μεγάλωσε σε ένα περιβάλλον γεμάτο γνώσεις που έτρεφαν συνεχώς νέα ερωτήματα. 
Θαύμαζε τον πατέρα του, που ήταν διασκεδαστικός και πολύ κοινωνικός και ο οποίος, μεταξύ άλλων, τον πήγαινε και σε συναυλίες συγκροτημάτων.  
Οι παιδικοί φίλοι του Larry, τον θυμούνται ως ένα "ανεξάρτητο πνεύμα" ή ως έναν μικρότερο αδερφό γεμάτο απορίες και με μια μεγάλη γκάμα ενδιαφερόντων που δεν περιοριζόταν στο πεδίο της Πληροφορικής.
Ο Larry σπούδασε μηχανικός υπολογιστών στο Πανεπιστημίο του Μίσιγκαν, όπως ο πατέρας του και ο αδερφός του.
Επίσης, εκμεταλλεύτηκε τις δυνατότητες που του πρόσφεραν τα προπτυχιακά προγράμματα ανάπτυξης ηγετικών ικανοτήτων, αναφέροντας ο ίδιος ότι το πρόγραμμα LeaderShape ήταν μια καταπληκτική εμπειρία.
Στη συνέχεια, μετά από πολλές συζητήσεις προσωπικών απόψεων και ιδεών, έγιναν φίλοι και συνεργάτες με τον Sergey Brin παρά τις διαφωνίες που είχαν στην αρχή μεταξύ τους.
Συνδυάζοντας τις ιδέες τους, αρχικά, δημιούργησαν ένα πρόγραμμα ανίχνευσης(web crawler), που το ονόμασαν BackRub με το οποίο μπορούσαν να συγκεντρώσουν τους συνδέσμους επιστροφής(backlinks) των ιστοσελίδων του Παγκόσμιου Ιστού.
Έπειτα, επινόησαν τον αλγόριθμο PageRank, ο οποίος αξιολογούσε την σπουδαιότητα μιας ιστοσελίδας βασιζόμενος στους συνδέσμους επιστροφής της, δηλαδή στο πόσο συχνά την χρησιμοποιούσαν άλλες ιστοσελίδες.
Γρήγορα κατάλαβαν ότι μπορούσαν να φτιάξουν μια μηχανή αναζήτησης πολύ ανώτερη από κάθε άλλη μηχανή εκείνη την εποχή.
Συναρμολογώντας άχρηστα εξαρτήματα από παλιούς υπολογιστές, οι δυο τους, υλοποίησαν την μηχανή αναζήτησης και χρησιμοποιώντας τις λίγες γνώσεις προγραμματισμού HTML που είχαν, για την παρουσίαση των ιστοσελίδων τους, η μηχανή αναζήτησης έγινε πολύ γρήγορα δημοφιλής στους χρήστες του Πανεπιστημίου.
Έτσι λοιπόν, ο Larry Page μαζί με τον Sergey Brin, ίδρυσαν την μηχανή αναζήτησης Google, όπου ο Larry Page είναι διευθύνων σύμβουλος της Alphabet Inc, που είναι η μητρική εταιρεία της Google και άλλων εταιριών που άνηκαν στην Google.
  
